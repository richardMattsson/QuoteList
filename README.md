# QuoteList

Link to website:

https://quotelist.onrender.com/

CDN

Content Delivery Network (CDN) är en teknik där ett nätverk av servrar samarbetar för att skapa en effektiv och robust kommunikation inom ett nätverk.

Problemet som CDN löser är att om en webbtjänst bara har en server att kommunicera med så kan det fort bli sårbart om många användare samtidigt vill använda den eller om den utsätts för cyberattacker.

Genom att placera servrar mellan brytpunkter i nätverket behöver inte varje användare kommunicera med samma server. Servrarna inom CDN nätverket fungerar som mellanhänder mellan användarna och huvudservern. De förmedlar data snabbt genom att cacha, tillfälligt spara, och komprimera data.

Fördelarna med ett nätverk av servrar är till exempel:
Att om en server överbelastas eller bryts så kan dataöverföringen omdirigeras till närmast tillgängliga server. Detta leder till att användaren får sin data överförd trots problem. Det ökar också motståndskraften mot cyberattacker så som DDoS attacker.

    Det minskar kostnader för leverantörer då de inte behöver betala för lika många överföringar.

    Det minskar avståndet mellan server och användare och minksar överföringstiden. Användaren upplever att webbtjänsten svarar snabbare.

Exempel på tjänster som erbjuder CDN är Cloudfare.

Monitorering

Monitorering är ett sätt att övervaka och analysera sina webbtjänster.

Genom statistik får man en överblick över hur olika processer inom webbtjänsten fungerar, hur saker laddar på sidan, om det uppstår fel osv. Man kan analysera flöden och testa olika scenarion, till exempel hur det fungerar när en användare ska genomföra ett köp från punkt A till punkt B.

Inom monitoreringstjänster finns det också funktioner som kan skicka meddelanden om webbplatsen ligger nere eller om något annat inte fungerar som det ska. På det sättet får man en bättre överblick och kontroll över sina webbtjänster, att de fungerar på önskvärt sätt.

Monitoreringstjänster kan vara ett bra verktyg för utvecklingsteam som underlag när de arbetar med att utveckla webbtjänsten.

Exempel på tjänster som erbjuder monitorering är Pingdom och Scout APM.
